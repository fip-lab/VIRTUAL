{
    "原文理解题": {
        "文章": "曹雄，西安左卫人。弘治末，历官都指挥佥事，为延绥副总兵。武宗即位，用总督杨一清荐，擢署都督佥事，充总兵官，镇固原。以瑾[注]同乡，自附于瑾。瑾欲广树党，日相亲重。正德四年，雄上言：“故事，布、按二司及兵备道臣文移达总兵官者，率由都司转达。今边务亟，征调不时，都司远在会城，往返千里，恐误军机。乞如巡抚大同例，径呈总兵官便。”兵部尚书曹元希瑾意，覆如其言。既复受瑾属，奏雄镇守未佩印，宜如各边例，特赐印以重其权。乃进雄署都督同知，以延绥总兵官吴江所佩征西将军印佩之，而别铸靖虏将军印予江。及总督才宽御寇沙窝为所杀，雄拥兵不救。佯引罪，乞解兵柄，令子谧赍奏诣京师。瑾异谧貌，妻以从女，而优诏褒雄，令居职如故，纠者反被责。       寘鐇反宁夏，雄闻变，即统兵压境上。令都指挥黄正以兵三千入灵州，固士卒心，约邻境刻期讨。密焚大、小二坝积草，与守备史镛等夺河西船，尽泊东岸。贼党何锦惧，急帅兵出守大坝，以防决河。雄乃令镛潜通书仇钺，俾从中举事，贼逐成擒。是役也，功虽成于钺，而居外布置，贼不内顾，雄有劳焉。捷闻，瑾以平贼功归之，进左都督。谧亦官千户。雄不安，引咎自劾，推功诸将，降旨慰劳。未几瑾败，言官交劾，降指挥佥事，寻征下狱，以党逆论死，籍其家。诏宥之，与家属永戍海南，遇赦不原。       雄长子谦，读书能文，有机略，好施子。故参政李仑、主事孔琦家贫甚，雄请周恤其妻子，以劝廉吏，谦意也。御史高胤先被逮，无行赀。谦为治装，并恤其家。受业杨一清，闻一清将起用，贻书止之曰：“近日关中人材，连茹而起，实山川不幸。独不留三五辈为后日地耶？”时陕人率附瑾以进，故谦云然。雄下狱，谦亦被系，为怨家箠死。（选自《明史•曹雄传》）[注]瑾，即刘瑾，为明孝宗、明武宗年间太监，掌握内庭重权，贪污受贿大行其道，后事败，被凌迟。",
        "问题": "以下对文章内容理解[错误]的一项是:",
        "选项": {
            "A": "曹雄在弘治末年就担任副总兵职位。明武宗即位后，曹雄由于总督杨一清的举荐官职得以晋升，担任总兵之职。",
            "B": "以前的参政官李仑、主事官孔琦家境贫寒，曹雄请示朝廷救济他们的妻子儿女，其实这是曹雄长子曹谦的想法。",
            "C": "因同乡关系，曹雄依附权臣刘瑾，后来为加重曹雄权力，朝廷晋升他为代理都督同知，赐予他佩带征西将军之印。",
            "D": "曹雄敢于进言。他认为布、按二司等部门的文书经过周转贻误军机，应该直接呈送总兵官，皇帝认可他的建议。"
        },
        "答案": "D",
        "解释": "'皇帝认可他的建议'分析有误，据原文'兵部尚书曹元希瑾意，覆如其言'可知，不是皇帝认可，而是兵部尚书按刘瑾之意，同意了他的请求。"
    },
    "概括理解题": {
        "文章": "赏者，所以辨情也；评者，所以绳理也。赏而不正，则情乱于实；评而不均，则理失其真。赏而不正，在乎信耳而弃目；评而不均，由于贵古而贱今。古今虽殊，其迹实同；耳目诚异，其识则齐。识齐而赏异，不可以称正；迹同而评殊，未得以言平。平正俱翻，则情理并乱也。昔鲁哀公遥慕稷、契之贤，而不觉孔丘之圣；齐景公高仰管仲之谋，而不知晏婴之智；张伯松远羡仲舒之博，近遗扬子云之美。夫子之圣，非不光于稷、契；晏婴之贤，非有减于管仲；扬子云之才，非为劣于董仲舒，然而弗贵者，岂非重古而轻今，珍远而鄙近，贵耳而贱目，崇名而毁实邪？观俗之论，非苟欲以贵彼而贱此，饰名而挫实，由于美恶混糅，真伪难分，弃法以度物情，信心而定是非也。今以心察锱铢之重，则莫之能识；悬之权衡，则毫厘之重辨矣。是以圣人知是非难明，轻重难定，遂制为法则，揆量物情。故权衡诚悬，不可欺以轻重；绳墨诚陈，不可诬以曲直；规矩诚设，不可罔以方圆。故摹法以测物，则真伪易辨矣；信心而度理，则是非难明矣。越人臛蛇以飨秦客，秦客甘之以为鲤也，既觉而知其是蛇，攫喉而呕之，此为未知味也。赵人有曲者，托以伯牙之声，世人竞习之，后闻其非，乃束指而罢，此为未知音也。宋人得燕石以为美玉，铜匣而藏之，后知是石，因捧匣而弃之，此为未识玉也。郢人为赋，托以屈子，举世而诵之，后知其非，皆缄口而捐之，此为未知文也。故以蛇为鲤者，唯易牙不失其味；以赵曲为雅声者，唯钟期不混其音；以燕石为美玉者，唯猗顿不谬其真；以郢赋为丽藻者，唯相如不滥其赏。今述理者贻之知音，君子聪达亮于闻前，明鉴出于意表。不以名实眩惑，不为古今易情，采其制意之本，略其文外之华，不没纤芥之善，不掩萤烛之光，可谓千载一遇也。（取材于北齐·刘昼《刘子》",
        "问题": "以下对文章内容理解[错误]的一项是:",
        "选项": {
            "A": "作者在文章开篇明确指出了评赏对于辨明人情、匡正事理有重要意义。",
            "B": "第二段指出，鲁哀公等三人在辨识人才方面，都存在贵古贱今的问题。",
            "C": "第四段运用类比论证，意在批评世人盲目追随潮流的变化，喜新厌旧。",
            "D": "作者认为由于美恶混糅，真伪难分，所以能赏文识人的知音千载难遇。"
        },
        "答案": "C",
        "解释": "'喜新厌旧'说法有误。第四段运用类比手法意在说明只有不崇名毁实、随波逐流、人云亦云，而依照客观标准赏评才能做到正赏。"
    }
}